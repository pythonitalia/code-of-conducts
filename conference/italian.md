# CODICE DI CONDOTTA

Tutti i delegati, relatori, espositori e volontari di PyCon Italia sono tenuti ad atteners
al seguente codice di condotta. Gli organizzatori faranno rispettare questo codice durante
tutta la manifestazione.

## In breve

**PyCon Italia** è dedicata a fornire un'esperienza della conferenza senza molestie per tutti,
indipendentemente da genere, orientamento sessuale, disabilità, aspetto fisico,
dimensione corporea, razza o religione.
Non tolleriamo molestie ai partecipanti alla conferenza in qualsiasi forma.
Linguaggio e immagini sessuali non sono appropriate per qualsiasi ambito della
conferenza, compresi le presentazioni.
I partecipanti alla conferenza che violano queste regole possono essere sanzionati o
espulsi dalla conferenza senza rimborso a discrezione degli organizzatori della conferenza.

## Versione lunga

Le molestie includono commenti offensivi verbali legati a genere, orientamento sessuale,
disabilità, aspetto fisico, dimensione corporea, razza, religione, immagini sessuali in
spazi pubblici, intimidazioni intenzionali, stalking, inseguimenti, fotografie o
registrazioni moleste, interruzione continuata di presentazioni o altri eventi,
contatto fisico inappropriato e attenzioni sessuali sgradite.

I partecipanti cui viene chiesto di interrompere qualsiasi comportamento molesto sono
tenuti a conformarsi immediatamente.

Anche gli espositori presenti nella sala espositiva, in banchetti per sponsor o fornitori,
o attività analoghe sono soggetti alla norma anti molestie. In particolare, gli espositori
non devono usare immagini attività o altro materiale sessualizzato. Il personale dei
banchetti (compresi i volontari) non deve usare abbigliamento/divise/costumi sessualizzati,
o comunque creare un ambiente sessualizzato.

Se un partecipante intraprende un comportamento molesto, gli organizzatori della conferenza
possono prendere qualsiasi misura ritengano opportuna, compreso diffidare il trasgressore o
l'espulsione dalla conferenza senza alcun rimborso.

Se vieni molestato/a, noti che qualcun altro/a viene molestato/a, o hai qualsiasi altra
preoccupazione, contatta immediatamente un membro del personale della conferenza.
Il personale della conferenza è identificato dalla maglietta giallo acceso.

Il personale della conferenza sarà lieto di aiutare i partecipanti a contattare la sicurezza
dell'albergo/sede o le locali forze dell'ordine, fare da scorta, o assistere in altro modo
coloro che subiscono molestie, in modo da farli sentire al sicuro per la durata
della conferenza. Apprezziamo la vostra presenza.

Ci aspettiamo che i partecipanti seguano queste regole in tutti gli ambiti della
conferenza e durante gli eventi sociali collegati alla conferenza.

Doveste aver bisogno di parlare privatamente con gli organizzatori, prima o durante
PyCon Italia, contattate una delle seguenti persone :

Francesca Zerlotti [mailto:francesca@python.it](francesca@python.it)
Matteo Benci [mailto:matteo@python.it](matteo@python.it)

Ecco alcuni numeri pubblici di telefono che potreste trovare utili durante il
vostro soggiorno in Italia:

Emergenza di Polizia: +39-113
Emergenza Medica: +39-118
Taxi a Firenze : +39-055-4242