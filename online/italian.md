# CODICE DI CONDOTTA

Tutti gli amministratori e membri di qualsiasi community ufficiale di Python Italia sono tenuti ad attenersi al seguente codice di condotta. Gli amministratori sono tenuti a far rispettare questo codice nelle varie presenze online di Python Italia.

## In breve

L'associazione **Python Italia** è dedicata a creare una community senza molestie
per tutti, indipendentemente da genere, orientamento sessuale, disabilità, aspetto fisico, dimensione corporea, razza o religione.
Non tolleriamo molestie ai membri della community in qualsiasi forma.
Linguaggio e immagini sessuali non sono appropriate in qualsiasi ambito della
community.
I partecipanti che violano queste regole possono essere sanzionati o
espulsi dalla community (bannati) a discrezione degli amministratori della community.

## Versione lunga

Le molestie includono commenti offensivi verbali legati a genere, orientamento sessuale,
disabilità, aspetto fisico, dimensione corporea, razza, religione, immagini sessuali in
spazi pubblici, intimidazioni intenzionali, stalking, inseguimenti, fotografie o
registrazioni moleste, interruzione continuata di presentazioni o altri eventi,
contatto fisico inappropriato e attenzioni sessuali sgradite.

Tutti i contenuti che invogliano, contengono o generano attività illegali (come
condividere materiale privato) sono vietati.

I membri a cui viene chiesto di interrompere qualsiasi comportamento molesto sono
tenuti a conformarsi immediatamente.


Se un partecipante intraprende un comportamento molesto, gli amministratori della community possono prendere qualsiasi misura ritengano opportuna, compreso diffidare il trasgressore o l'espulsione dalla community.

Se vieni molestato/a, noti che qualcun altro/a viene molestato/a, o hai qualsiasi altra
preoccupazione, contatta immediatamente un amministratore della community.

Qui puoi trovare una lista degli amministratori per le varie community Python Italia:

- Pagina Facebook, puoi contattare gli amministratori mandando un messaggio qui:
    https://www.facebook.com/pyconitalia
- Gruppo Facebook, puoi trovare la lista aggiornata degli amministatori qui:
    https://www.facebook.com/groups/487126911410653/admins/
- Telegram: nella lista dei membri puoi identificare gli admin controllando se
    hanno la scritta __admin__ sulla destra.

Ci aspettiamo che i membri seguano queste regole in tutte le presenze online di
Python Italia.

Doveste aver bisogno di parlare privatamente con gli organizzatori, contattate una delle seguenti persone:

Francesca Zerlotti [francesca@python.it](mailto:francesca@python.it)
Matteo Benci [matteo@python.it](mailto:matteo@python.it)
